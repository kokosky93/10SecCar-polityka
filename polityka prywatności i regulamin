REGULAMIN ŚWIADCZENIA USŁUG ŚWIADCZONYCH DROGĄ ELEKTRONICZNĄ ZA POŚREDNICTWEM APLIKACJI MOBILNEJ

I. Postanowienia ogólne
II. Rodzaj usług świadczonych drogą elektroniczną
III. Warunki zawierania umów o świadczenie usług drogą elektroniczną
IV. Warunki umów o świadczenie usług świadczonych drogą elektroniczną
V. Własność intelektualna
VI. Wymagania techniczne
VII. Zasady administrowania danymi osobowymi w celu zawarcia wykonania umowy
VIII. Odpowiedzialność oraz obowiązki stron
IX. Postępowanie reklamacyjne
X. Postanowienia końcowe
I. POSTANOWIENIA OGÓLNE

1. Na podstawie przepisu art. 8 ust. 1 pkt 1 ustawy z dnia 18 lipca 2002 r. o świadczeniu usług drogą elektroniczną,
Wojciech Kurkowski, adres do doręczeń: ………………. adres poczty elektronicznej (e-mail): ………………. , będący właścicielem Aplikacji Mobilnej
(zwany dalej „Operatorem”), ustala niniejszym Regulamin świadczenia usług drogą elektroniczną (zwany dalej „Regulaminem”),
który reguluje zasady korzystania z aplikacji mobilnej Operatora o nazwie „10SecCar” (zwaną dalej „Aplikacją Mobilną”).

2. Użytkownikiem Aplikacji Mobilnej w rozumieniu Regulaminu jest osoba fizyczna, która poprzez Aplikację zainstalowaną na własnym
urządzeniu mobilnym oraz korzysta z oferowanych przez Aplikację funkcjonalności (dalej: „Użytkownik”).

3. W sprawach nieregulowanych w niniejszym Regulaminem, stosuje w szczególności przepisy:

3.1. Kodeksu Cywilnego (Dz. U. z 1964 r., Nr 16, poz. 93 z późniejszymi zmianami);

3.2. ustawy z dnia 18 lipca 2002 r. o świadczeniu usług drogą elektroniczną
(Dz. U. z 2002 r., Nr 144, poz. 1204 z późniejszymi zmianami);

3.3. ustawy o prawach konsumenta z dnia 30 maja 2014 r. (Dz. U. 2014 poz. 827);

3.4. ustawy z dnia 4 lutego 1994 roku o prawie autorskim i prawach pokrewnych (Dz. U. nr 24, poz. 83 z późniejszymi zmianami)
oraz inne właściwe przepisy prawa polskiego.

II. RODZAJE USŁUG ŚWIADCZONYCH DROGĄ ELEKTRONICZNĄ

1. Operator na podstawie Regulaminu, w ramach Aplikacji Mobilnej świadczy Usługę Elektroniczną (zwaną dalej „Usługą”)
polegającą na zamieszczaniu danych (informacji) na temat samochodu Użytkownika.

2. Świadczenie Usług na rzecz Użytkowników Aplikacji Mobilnej odbywa się na warunkach określonych w Regulaminie.

3. Użytkownik w ramach korzystania z Aplikacji Mobilnej, na zasadach określonych Regulaminem i powszechnie obowiązującymi przepisami
prawa, ma prawo do zamieszczania w niej danych.

III. WARUNKI ZAWIERANIA UMÓW O ŚWIADCZENIE USŁUG DROGĄ ELEKTRONICZNĄ

Korzystanie przez Użytkownika z Usługi oferowanej za pośrednictwem Aplikacji Mobilnej jest możliwe jedynie po jej zainstalowaniu na
odpowiednim urządzeniu elektronicznym (zgodnie z wymogami określonymi w rozdziale VI Regulaminu) oraz po wcześniejszym zaakceptowaniu
regulaminu Google Play. Zainstalowanie Aplikacji Mobilnej, jest tożsame z zawarciem z Operatorem umowy o świadczenie usługi wskazanej
w rozdziale II Regulaminu.

IV. WARUNKI UMÓW O ŚWIADCZENIE USŁUG ŚWIADCZONYCH DROGĄ ELEKTRONICZNĄ

1. Świadczenie Usług przez Aplikację Mobilną opisanych w rozdziale II pkt 1 ma charakter bezpłatny.

2. Operator dopuszcza możliwość wprowadzenia odpłatnych, dodatkowych funkcjonalności przy dokonywaniu kolejnych aktualizacji Aplikacji
Mobilnej. Odpłatne funkcjonalności zostaną w sposób wyraźny oznaczone, tak, aby Użytkownik miał pełną wiedzę na temat wysokości kosztów
poniesionych w związku z korzystaniem z odpłatnych funkcjonalności Aplikacji Mobilnej.

3. Umowa o świadczenie Usługi polegającej na korzystaniu z Aplikacji Mobilnej zawierana jest na czas nieoznaczony.

4. Dla korzystania z Aplikacji niezbędne jest posiadanie urządzenia mobilnego, jak również połączenie urządzenia mobilnego z Internetem.
Koszty połączenia z Internetem obciążają Użytkownika, stosownie do umów zawartych przez niego z operatorem telekomunikacyjnym.

V. WŁASNOŚĆ INTELEKTUALNA

1. Użytkownik z chwilą zaakceptowania Regulaminu uznaje, że całość praw autorskich i wszystkie znaki towarowe związane z Aplikacją
Mobilną, a niewyłączone postanowieniami odrębnych przepisów lub licencji należą do Operatora i podlegają prawnej ochronie,
w szczególności przez ustawę z dnia 4 lutego 1994 roku o prawie autorskim i prawach pokrewnych (Dz. U. nr 24, poz. 83 z późniejszymi
zmianami).

2. Zabronione jest korzystanie z tych praw własności intelektualnej bądź z usług Aplikacji Mobilnej do celów innych niż te ściśle
określone Regulaminem. Użytkownik ponosi pełną odpowiedzialność za szkodę wyrządzoną Operatorowi, będącą następstwem użycia firmy lub
znaków towarowych Aplikacji Mobilnej, bez zgody Operatora lub niezgodnie z Regulaminem.

VI. WYMAGANIA TECHNICZNE

1. W celu prawidłowego korzystania z Aplikacji Mobilnej wymagane jest posiadanie w urządzeń mobilnych (smartfon, tablet) z systemem
operacyjnym Android 5.0.

2. Pobranie i zainstalowanie Aplikacji z innych źródeł niż̇ wskazane w Regulaminie stanowi jego naruszenie.
Powyższe postanowienie nie dotyczy urządzeń mobilnych Użytkowników, na których aplikacja była preinstalowana fabrycznie, a Operator
wyraził na to zgodę̨.

3. Uruchomienie Aplikacji jest konieczne dla korzystania z funkcjonalności Aplikacji.

VII. ZASADY ADMINISTROWANIA DANYMI OSOBOWYMI W CELU ZAWARCIA I WYKONANIA UMOWY

1. Administratorem danych osobowych zbieranych za pośrednictwem Aplikacji Mobilnej „10SecCar” jest Operator.

2. Operator zobowiązuje się do ochrony danych osobowych Użytkownika zgodnie z Rozporządzeniem Parlamentu Europejskiego
i Rady (UE) 2016/679 z dnia 27 kwietnia 2016 roku w sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE (RODO).

3. Korzystanie z Aplikacji oraz zawieranie umów o świadczenie usług drogą elektroniczną za pośrednictwem Aplikacji
(z czym wiąże się konieczność podania danych osobowych) jest całkowicie dobrowolne. Osoba, której dane dotyczą, samodzielnie decyduje
czy chce rozpocząć korzystanie z usług świadczonych drogą elektroniczną przez Operatora. Dane osobowe Użytkowników są zbierane na
podstawie art. 6 ust. 1 lit. b) RODO (realizacja umowy o świadczenie usługi drogą elektroniczną).

4. W celu skorzystania z Usług opisanych w rozdziale II Regulaminu nie jest wymagane podanie jakichkolwiek danych osobowych.

5. Operator przetwarza dane osobowe Użytkownika wyłącznie w przypadku postępowania reklamacyjnego opisanego w rozdziale IX. Operator
przetwarza w takim przypadku następujące dane osobowe Użytkownika:

5.1. Adres e-mail,

5.2. Adres IP.

6. Wszelkie dane są wprowadzane do Aplikacji Mobilnej przez Użytkowników. Użytkownik ponosi pełną odpowiedzialność za poprawność,
zakres, kompletność, treść i zgodność wprowadzanych danych z przepisami prawa.

7. Operator będzie przetwarzał dane osobowe w celu przyjęcia i realizacji reklamacji złożonej przez Użytkownika.

8. Dane osobowe Użytkowników przechowywane są przez Administratora w przypadku, tak długo, jak jest to niezbędne do realizacji
postępowania reklamacyjnego.

9. Podczas korzystania z Aplikacji Mobilnej mogą być pobierane dodatkowe informacje, w szczególności: adres IP przypisany do urządzenia
Użytkownika lub zewnętrzny adres IP dostawcy Internetu, nazwa domeny, rodzaj przeglądarki, czas dostępu, typ systemu operacyjnego.

10. Osoba, której dane dotyczą, ma prawo dostępu do treści swoich danych osobowych oraz prawo ich sprostowania, usunięcia, ograniczenia
przetwarzania, prawo do przenoszenia danych, prawo wniesienia sprzeciwu, prawo do cofnięcia zgody w dowolnym momencie bez wpływu na
zgodność z prawem przetwarzania, którego dokonano na podstawie zgody przed jej cofnięciem.

11. Podstawy prawne żądania Użytkownika:

a) Dostęp do danych – art. 15 RODO

b) Sprostowanie danych – art. 16 RODO

c) Usunięcie danych (tzw. prawo do bycia zapomnianym) – art. 17 RODO

d) Ograniczenie przetwarzania – art. 18 RODO

e) Przeniesienie danych – art. 20 RODO

f) Sprzeciw – art. 21 RODO

g) Cofnięcie zgody – art. 7 ust. 3 RODO.

12. W celu realizacji uprawnień, o których mowa w pkt 11 niniejszego rozdziału, można przesłać stosowną wiadomości e-mail
na adres: ………………………………..

13. Operator stosuje środki techniczne i organizacyjne zapewniające ochronę przetwarzanych danych osobowych odpowiednią do zagrożeń
oraz kategorii danych objętych ochroną, a w szczególności zabezpiecza dane przed ich udostępnieniem osobom nieupoważnionym, zabraniem
przez osobę nieuprawnioną, przetwarzaniem z naruszeniem obowiązujących przepisów oraz zmianą, utratą, uszkodzeniem lub zniszczeniem.

14. Dane osobowe Użytkowników są przekazywane dostawcom usług, z których korzysta Administrator przy świadczeniu usług Aplikacji.
Dostawcy usług, którym przekazywane są dane osobowe, w zależności od uzgodnień umownych i okoliczności, albo podlegają poleceniom
Administratora co do celów i sposobów przetwarzania tych danych (podmioty przetwarzające) albo samodzielnie określają cele i sposoby
ich przetwarzania (administratorzy).

15. W przypadku stwierdzenia, że przetwarzanie danych osobowych narusza przepisy RODO, osoba, której dane dotyczą, ma prawo wnieść
skargę do Prezesa Urzędu Ochrony Danych Osobowych (adres: Urząd Ochrony Danych Osobowych, ul. Stawki 2, 00-193 Warszawa).

VIII. OBOWIĄZKI STRON

1. Użytkownika korzystający z usług Aplikacji Mobilnej jest odpowiedzialny za własne bezprawne działania. Za działania osób
nieposiadających pełnej zdolności do czynności prawnych odpowiadają ich opiekunowie prawni

2. Każdy Użytkownik jest zobowiązany do tego, aby dane zamieszczane w Aplikacji Mobilnej były kompletne i aktualne oraz prezentowane z
należytą starannością, z uwzględnieniem istniejących okoliczności faktycznych i prawnych, w granicach dopuszczalnych przez prawo.

IX. POSTĘPOWANIE REKLAMACYJNE

1. Użytkownik ma prawo do złożenia reklamacji w sprawach związanych z korzystaniem z Aplikacji Mobilnej w trybie przewidzianym
w niniejszym rozdziale.

2. Skargi i zażalenia mogą być wnoszone za pośrednictwem poczty elektronicznej na adres ……………………. .

3. Reklamacja powinna zawierać następujące dane:

3.1. adres e-mail,

3.2. opis problemu, którego dotyczy reklamacja.

4. Operator rozpatruje reklamacje bez zbędnej zwłoki. O ich rezultacie Operator powiadomi składającego reklamację za pośrednictwem
poczty elektronicznej na wskazany przez Użytkownika adres e-mail.

X. POSTANOWIENIA KOŃCOWE

1. Użytkownik może zaprzestać korzystania z Usług oferowanych przez Operatora zgodnie z Regulaminem w każdej chwili, usuwając
Aplikację Mobilną z urządzenia, na którym Aplikacja Mobilna została zainstalowana, co jest jednoznaczne z wypowiedzeniem umowy
o świadczenie usług określonych w Regulaminie w trybie natychmiastowym.

2. Zakazane jest dostarczanie przez Użytkownika przy wykorzystaniu Aplikacji Mobilnej treści o charakterze bezprawnym.

3. Zabronione jest korzystanie z Aplikacji Mobilnej w celach zarobkowych lub promocyjnych bez wcześniejszej zgody Operatora.
W przypadku stwierdzenia przez Operatora faktu korzystania z Aplikacji Mobilnej w celach komercyjnych niezgodnych z charakterem
Aplikacji lub przepisami, Operator zastrzega sobie prawo do zablokowania Aplikacji Mobilnej dla danego Użytkownika.
